<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Kitapları</title>
    <link rel="stylesheet" href="css/styles.css">
</head>
<body>
    <h3> Ahmet Z. Özdemir - Kitapları</h3>
    <img src="" alt="Avşarlar ve Dadaloğlu">
    <p>İlk baskısı 1984 yılında, ikinci baskısı 2007 yılında Ürün yayınlarınca yapıldı.</p>
    <p>Birinci Baskının Önsözü

        Çocukluğumda, benim doğduğum yörede düğünlerde, nişanlarda, bayramlarda, köy odalarında Dadaloğlu’ndan türküler- bozlaklar söylenir, öyküler anlatılırdı.
        <br>1955 yılından itibaren Dadaloğlu’nun şiirlerini derleme hevesine kapıldım. Sonra kentlere gidince Dadaloğlu hakkında yazılmış kitaplar elime geçti, bunları okudum.
        <br>Gördüm ki halkın anlattığı Dadaloğlu ile kitapların yazdığı Dadaloğlu başka başka kişiler. Sözgelimi kitaplar; “Dadaloğlu, Karahacılı oymağının Hocalı obasındandır, Aziziye (Pınarbaşı) kazasının Sindel (Kayabaşı) köyüne iskân edilmiştir” diyor.
        <br>Gidiyorum Karahacılı oymağına bakıyorum. Bunlar Aydınlı dediğimiz Yörük Türkmenlerinden. Geliyorum Sindel köyüne bakıtorum , bunlar da Avşar oymağının Cingözoğlu obasından. Dahası kimi yazarlar Dadaloğlu’nun soyudur diye Karahacılı Türkmenler’i üzerinde geniş araştırmalar, incelemeler yapıyorlar.
        <br>Bunun üzerine Dadaloğlu ile ilgili derlemelerimi sürdürerek Adana, Hatay, Kahramanmaraş ve Kayseri illeriyle bu illere bağlı ilçeleri ve köyleri gezdim. Bir yandan da Dadaloğlu ile ilgili eski ve yeni yazılı kaynakları gözden geçirdim.
        <br>Dadaloğlu’nu anlatabilmek için göçebe Avşarlar ile 1865 yılında yapılan iskânın iyi bilinmesi gerektiğine inandığımdan bu konuyu da yakından inceledim. Bundan başka Dadaloğlu göçebe bir halk ozanı olduğundan onun şiirlerinde geçen yüzlerce yer adı bizzat oralara gidilerek yerinde görülmüştür. Yine bu şiirlerde geçen yüzlerce kişi adı da gerek yazılı kaynaklardan gerekse Avşar ve öteki Türkmen kocalarınan öğrenilerek belirlenmiştir.
        <br>Dadaloğlu, şiirlerinde gördüğünü, yaşadığını söylemiştir. Özellikle kavga ve yiğitlik konusunda söylediği şiirleri gerçek olayların öyküsüdür. Onun şiirlerinde geçen kişiler hayali, uydurulmuş kahramanlar değildir, bunlar yaşamış kişilerdir. Tıpkı onun şiirlerinde geçen yerler gibi gerçektirler. Bu nedenle Dadaloğlu’nun şiirleri aynı zamanda aşiret tarini dile getiren belge niteliğini taşırlar.Bu tür şiirleri n gerçek öykülerini yazılı kaynakların yanı sıra Türkmen kocalarının yüzlercesine sorularak öğrenilmiş ve hiçbir yerde yayımlanmamış otuz şiirle birlikte ilk kez bu kitapta yer almıştır.
        <br>Tüm bu konularda bana yardımcı olan Türkmen kocalarına  teşekkür ediyor, onları burada saygıyla  ve sevgiyle anıyorum.
        <br>Ahmet Z. Özdemir
        <br>Ankara. Nisan 1984</p>
    <hr>

    <img src="" alt="Öyküleriyle Ağıtlar">
    <p>Anadolu’da söylenen her türkünün bir öyküsü olduğu gibi, her ağıdın da bir öyküsü vardır.
    <br>Otuzbeş yıllık bir çalışmanın ürünü olan bu kitaptaki ağıtlarda ulusumuzun geçmişi saklıdır. Bir kısmı yüz, yüz elli yıl öncesini anlatan bu ağıtlarda bazen Göktürk Yazıtları’nda görüldüğü gibi bir sesleniş, bazen Dede Korkut Öyküleri’nde görüldüğü gibi yiğitçe bir haykırış vardır.
    <br>Beş yüz kadar ağıttan seçilerek hazırlanan kitabın bu cildindeki ağıtlar, bir kaçı dışında, tümüyle avşar ağıtlarıdır. Bu ağıtlar yurdumuzun Sarız, Pınarbaşı, Tomarza, Göksun, Tufanbeyli, Gürün ilçe ve köyleriyle Kayseri, Orta Toroslar ve Çukurova yörelerinden derlenmiştir.
    </p>
    <hr>

    <img src="" alt="Öyküleriyle Halk Şiirleri">
    <p>Çukurova Türkmenleri’nin yarattığı kültür zengindir, toprağı gibi bereketlidir. Bu kültür Karacaoğlan, Dadaloğlu, Elbeylioğlu, Gündeşlioğlu, Deli Boran gibi ozanları yaratmış; Yaşar Kemal, Orhan Kemal, Ruhi Su, Yılmaz Güney gibi değerleri ortaya çıkarmıştır.
        <br>Adı geçen bu ozanlardan ve yazarlardan başka adı sanı hiç duyulmamış ya da az duyulmuş daha nice başka ozanlar da vardır. Bu ozanlar Çukurova Türkmenleri’nin içinde onlarla aynı kaderi paylaşarak yaşamışlardır. Toplumsal yaşamın gereği olan önemli günlerde, söz gelişi bayramlarda, düğünlerde, kavgalarda, kötü günlerde birlikte olmuşlardır.
        <br>O bakımdan bu ozanlar aynı zamanda çağının tanıkları sayılırlar. Biz, geçmişi onların söyledikleri öykülü şiirlerden de öğreniriz. Onların söyledikleri öykülü şiirler,türküler ister kendi başlarından geçmiş bir olayı anlatmış olsunlar, isterse başkalarının başından geçmiş bir olayı, bunları okuduğumuzda, o şiirleri hep bizimmiş gibi duyar, bizimmiş gibi algılarız.
        <br>Öykülü şiirlerde ozan kimi zaman bir güzele aşkını, kimi zaman derdini, sevincini anlatır. Feleğe kahretme, düşmana beddua, dosta sitem, aklın almadığı,içinden çıkılamayan olaylarda da Tanrı’ya sığınma ve atışmalar öykülü şiirlerin başlıca konuları arasında yer alır. Bu şiirler, belirli ezgiler içinde söylendiğinden aynı zamanda türkü olarak da adlandırılır:
        <br>Kısaca söylemek gerekirse, öykülü şiirlerde Çukurova Türkmenleri’nin yaşantısı saklı, geçmişi saklıdır. Bugün o yaşantıdan çok şeylerin kaybolup gittiğini görüyoruz. Şimdi göç, göçebelik, bunlarla ilgili değerler, sözcükler yok olmuş. Karasabanla çiftçilik, bunlarla ilgili araç gereç adları, bunların yanında yaratılan sözcükler de yok olmaya yüz tutmuştur. Düğünler, bayramlar, evlendirmeler de artık eskisi gibi yapılmamaktadır. Değişmeler, yenilenmeler sürüp gidiyor.
        <br>Dünyada hiçbir şey yerinde durmuyor, zamanla dağlar, ovalar, denizler de değişiyor. O bakımdan bu değişmeleri, gelişmeleri doğal karşılarken istedim ki, Çukurova kültürünün yarattığı değerler de unutulmasın.
        </p>
    <hr>

    <img src="" alt="Sarız'da Düğün">
    <p>Sarız ilçesinde düğün geleneği, türküleri, oyunları ile birlikte anlatılmaktadır.</p>
    <hr>

    <img src="" alt="Sarız'da Düğün">
    <p>Sarız ilçesinde düğün geleneği, türküleri, oyunları ile birlikte anlatılmaktadır.</p>
    <hr>




    <h3><strong><a href="index.html">Ana Sayfa</a></strong></h3>
</body>
</html>